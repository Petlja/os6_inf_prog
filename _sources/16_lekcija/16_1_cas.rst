16.1. Откривање и исправљање грешака у програмима
#################################################

Најчешће програми које пишемо нису исправни чим их напишемо, већ је
након иницијалног писања програма потребно исправити неке грешке. Да
бисмо знали да ли је програм исправан, потребно је да га
тестирамо. Ако програм на више различитих, унапред припремљених
тестова даје исправне резултате имамо доста разлога да сматрамо да је
исправан (иако то не можемо са сигурношћу тврдити). Са друге стране,
ако програм даје погрешне резултате на неком тесту, јасно је да
постоји нека грешка и потребно ју је пронаћи и исправити.

Најбољи начин да се грешке пронађу је да се посматрају вредности
међурезултата у програму и да се проверава њихова коректност. Оне се
могу одредити тако што се програм прошири наредбама за испис вредности
међурезултата. Међутим, интегрисана окружења за развој програма (па
чак и ово најједноставније, Python Idle) дају могућност коришћења
*дебагера*, што подразумева да се програм извршава корак по корак уз
посматрање вредности променљивих.

У наредном видео-снимку описано је проналажење и исправљање грешака у
програму (и исписом међурезултата и коришћењем дебагера у окружењу
Idle).

.. ytpopup:: O2qZ8BEfINw
      :width: 735
      :height: 415
      :align: center

