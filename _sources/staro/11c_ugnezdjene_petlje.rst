Угнежђене петље
===============

Тело петље могу да чине било које наредбе, па и наребе гранања, али и
друге петље.

Таблица множења
'''''''''''''''

.. questionnote::

   Напиши програм који исписује таблицу множења бројева од 1 до n. На
   пример, за n=4 таблица треба да изгледа овако.

::

   1*1=1 1*2=2 1*3=3 1*4=4
   2*1=2 2*2=4 2*3=6 2*4=8
   3*1=3 3*2=6 3*3=9 3*4=12
   4*1=4 4*2=8 4*3=12 4*4=16

Основу решења овог задатка чини пролазак кроз све парове бројева од 1
до n. За то се користе угнежђена петља. Бројач спољашње петље одговара
броју врсте тј. првом чиниоцу (у првој врсти је први чинилац увек 1, у
другој 2, у трећој 3, у четвртој 4). Бројач унутрашње петље одговара
броју колоне тј. другом чиниоцу (у првој колони је други чинилац увек
1, у другој 2, у трећој 3, у четвртој 4).

Обратимо пажњу да се цела унутрашња петља понавља ``n`` пута, по
једном за сваку вредност бројача спољашње петље. Када се ``i`` постави
на ``1`` тада ``j`` редом узима све вредности од ``1`` до ``4``. Након
тога се се ``i`` постави на ``2``, а ``j`` из почетка узима све
вредности од ``1`` до ``4`` и тако даље.

У телу унутрашње петље знају се вредности бројача ``i`` и ``j`` и лако
можемо израчунати њихов производ и исписати одговарајућу
једнакост. Штампање ћемо подесити тако да се не прави размак између
делова (постављањем ``sep=""``) и тако да се не прелази у наредни ред,
већ размак након штампе (постављањем ``end=" "``). У нови ред ћемо
прелазити након завршетка рада унутрашње петље (тако што ће последња
наредба спољашње петље бити ``print()``).

Наредни програм је скоро готов - прошири наредбу ``print`` тако да се
израчунава и штампа одговарајући производ.

Уради и следећи пример:

- `Сви парни бројеви прве стотине <https://petlja.org/biblioteka/r/lekcije/prirucnik-python-gim/kontrolatoka-cas11#id29>`__