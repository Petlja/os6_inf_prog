Корњача графика
======================

.. topic:: На четвртом часу упознаћемо се са следећим елементима: 
            
            - корњача графика
            - линијска структура
            - понављање
            
Веома леп начин да се прикажу неки основни концепти програмирања је и такозвана корњача-графика у којој се неки замишљени лик креће по екрану остављајући притом траг који чини цртеж. У ранијим језицима
(пре свега у језику Logo из којег је концепт потекао) лик који је цртао била је једна корњачица, а у Python-у можемо бирати између неколико ликова 
(подразумевано цртање врши један троуглић који се помера, али без обзира на то што је троугаоног облика, ми ћемо га називати корњачом). За разлику од 
робота Карел, који ради само на порталу „Петља” и којег смо испрограмирали специјално за вас, корњача графика је саставни део језика Python и програме са 
корњачом можете писати и на свом рачунару, ван прегледача веба и портала „Петља” (на пример у развојном окружењу IDLE). Потребно је само да на свом рачунару 
имате инсталирану подршку за програмски језик Python 3, коју можете преузети са сајта Python.org (о чему смо већ говорили у уводу).

Све у вези са корњача графиком можеш прочитати у `Приручнику <https://petlja.org/biblioteka/r/lekcije/prirucnik-python/kornjaca-toctree#id1>`__ за 6. разред.
Детаљније о самој корњача графици погледај `овде <https://petlja.org/biblioteka/r/lekcije/prirucnik-python/kornjaca-cas4#id2>`__. Са линијском структуром 
писања програма у корњача графици упознај се `овде <https://petlja.org/biblioteka/r/lekcije/prirucnik-python/kornjaca-cas4#id12>`__.
`Овде <https://petlja.org/biblioteka/r/lekcije/prirucnik-python/kornjaca-cas4#id21>`__ се можеш упознати са понављањем у корњача графици.